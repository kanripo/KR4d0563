# -*- mode: mandoku-view; -*-
#+TITLE: 山窻餘稿
#+DATE: 2015-08-25 00:14:35.239221
#+PROPERTY: ID KR4d0563
#+PROPERTY: BASEEDITION WYG    
#+PROPERTY: JUAN 提要
<pb:KR4d0563_WYG_000-1a>¶
欽定四庫全書　　　　集部五¶
　山窻餘稿　　　　　　　别集類四(元/)¶
　　提要¶
　　　　(臣/)等謹按山窻餘稿一巻元甘復撰復字克¶
　　　　敬餘干人其詩受學於張翥雖不及翥之才¶
　　　　力富健諸體兼備而風懷澄澹意境翛然五¶
　　　　言古體綽有韋栁之遺其格韻乃似在翥上¶
　　　　盖才有所偏長詣有所獨至也元亡之後遁¶
<pb:KR4d0563_WYG_000-1b>¶
　　　　跡以終著作散佚僅存手墨於同里趙石蒲¶
　　　　家凡文四十九篇詩十七首明成化中石蒲¶
　　　　之孫琥始為繕錄開雕復見於世雖零篇斷¶
　　　　簡所剩無多而詩格文章一一髙潔疑復當¶
　　　　日自擇其最得意者手錄此帙故篇篇率有¶
　　　　可觀轉勝於珠礫襍陳務盈巻帙徒供覆瓿¶
　　　　者矣顧嗣立元詩選稱琥刻是編劉憲為序¶
　　　　稱其詩俊逸清竒此本僅有琥跋不載憲序¶
<pb:KR4d0563_WYG_000-2a>¶
　　　　盖刋板散失之後輾轉傳抄佚之矣然復集¶
　　　　足傳亦不以序之有無為輕重也乾隆四十¶
　　　　二年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
